\subsection{Algorytm Knutha-Morrisa-Pratta}

\begin{algorithm}[H]
	\caption{Algorytm Knutha-Morrisa-Pratta}
	\label{KMP}
	\begin{algorithmic}[1]
		\Procedure{ComputeP}{$x$: napis}
		\State $P[0], P[1], t \gets 0$
		\For{$j = 2, \dots, |x|$}
		\While{$ t> 0 \land x[t] \neq x[j-1]$}
		\State $t \gets P[t]$
		\EndWhile
		\If {$x[t]=x[j-1]$}
		\State $t++$
		\EndIf
		\State $P[j] \gets t$
		\EndFor
		\State Zwróć $P$
		\EndProcedure
		
		\Procedure{KMP}{$tekst$: napis, $wzorzec$: napis}
		\State $P \gets \textsc{ComputeP}(wzorzec)$
		\State $n \gets |tekst|$
		\State $m \gets |wzorzec|$
		\State $j \gets 0$
		\For{$i = 0; i \leq n - m; i \,+\!= \operatorname{max}(j - P[j], 1)$}
			\State {$j = P[j]$}
			\While {$j < m \land y[i+j]=x[j]$}
				\State $j++$
			\EndWhile
			\If{$j=m$}
				\State Dodaj $i$ do listy wyników
			\EndIf
		\EndFor
		\State Zwróć listę wyników
		\EndProcedure		
	\end{algorithmic}
\end{algorithm}

\begin{fact}
	\label{prefiksosufiks}
	Każdy prefiks prefikso-sufiksu słowa $x$ jest też prefikso-sufiksem słowa $x$.
	\begin{proof}
		Pozostawiamy czytelnikowi.
	\end{proof}
\end{fact}

Wprowadźmy skrót NWPS oznaczający najdłuższy właściwy prefikso-sufiks.

\begin{theorem}[Poprawność algorytmu \textsc{ComputeP}]
	W $j$-tej komórce tablicy $P$ znajduje się długość NWPS $j$ pierwszych znaków napisu $x$.
	\begin{proof}
		Indukcja po $j$.
		\begin{itemize}
			\item Baza indukcji. Długość NWPS wynosi 0 dla napisu długości 0 (oczywiste) oraz napisu długości 1 (bo prefikso-sufiks będący całym napisem nie jest właściwy). $P[0]=P[1]=0$.
			\item Krok indukcyjny. Załóżmy, że $P[j-1]$ jest długością NWPS $j-1$ pierwszych znaków napisu. Pokażemy, że wtedy $P[j]$ jest długością NWPS $j$ pierwszych znaków $x$.
			
			Oznaczmy $x' = x[0\dots j-2]$, $T = \operatorname{NWPS}(x')$ oraz $c = x[j-1]$. W pętli \textit{while} iterujemy po kolejnych (w kolejności malejącej długości) prefikso-sufiksach $x'$. Po jej skończeniu zatrzymujemy się na prefikso-sufiksie $T'$. Rozważmy przypadki:
			\begin{itemize}
				\item $T'$ jest napisem pustym. Wtedy $t=0$ i:
				\begin{gather*}
					P[j] = 
					\begin{cases}
						1, & \text{gdy } x[0]=c, \\
						0, & \text{wpp}.
					\end{cases}
				\end{gather*}
				\item $T':=x[0 \dots t-1], t > 0$. Z warunku pętli wynika, że wtedy $x[t]=c$ i z faktu $\ref{prefiksosufiks}$ napis $T'c$ jest prefikso-sufiksem napisu $x'c$ o długości $|T'|+1=P[t]+1$. Ponieważ prefikso-sufiksy rozpatrywaliśmy od najdłuższego, jest to NWPS napisu $x'c$. Wartość wpisana w komórkę $P[j]$ to $P[t]+1$, czyli długość NWPS pierwszych $j$ znaków napisu $x$. \qedhere
			\end{itemize}		 
		\end{itemize}
	\end{proof}
\end{theorem}

\begin{lemma}
	\label{lemmakmp}
	Jeżeli $tekst[i\dots i+j-1] \mathrel{\overset{(\ast)}{=}} wzorzec[0 \dots j-1]$ oraz $tekst[i + j] \neq wzorzec[j]$, wówczas dla każdego $k$, takiego że $i \leq k < i + j - P[j]$, zachodzi $tekst[k \dots k + m - 1] \neq wzorzec$.
	\begin{proof}
		Oznaczmy jako $T$ najdłuższy właściwy prefikso-sufiks pierwszych $j$ znaków wzorca. Z definicji tablicy $P$ wiemy, że $|T|=P[j]$.
		
		Przypuśćmy nie wprost, że istnieje takie $k \in [i, i + j - P[j])$, że 
		\begin{gather}
			\label{zal1}
			tekst[k\dots k+m-1] = wzorzec.				
		\end{gather}

		Oznacza to, że na pozycji $k' := k - i$ istnieje pewien fragment ciągu $wzorzec[{1 \dots j - P[j]}]$\footnote{Pomijamy $k'=0$, ponieważ z $tekst[i+j] \neq wzorzec[j]$ nie znajdziemy tam wzorca.} równy $T$ (nieformalnie: podciąg równy $T$ występuje we wzorcu przed sufiksem).
		Pokażemy, że na pozycji $k'$ we wzorcu znajdziemy nowy, dłuższy niż $T$, prefikso-sufiks. 
		
		\begin{enumerate}
			\item Skoro w tekście na pozycji $k$ znajduje się wzorzec, to z $(\ref{zal1})$:
			 
			 $$tekst[k\dots i+j-1]=wzorzec[0\dots j-1-k'].$$ 
			 
			 Z drugiej strony te znaki zostały już dopasowane, gdy porównywaliśmy wzorzec z tekstem począwszy od pozycji $i$ w tekście, tzn. z $(\ast)$ mamy:
			 
			 $$tekst[k\dots i+j-1] = wzorzec[k' \dots j-1].$$
			 
			 Razem $S:=wzorzec[0\dots j-1-k']=wzorzec[k' \dots j-1]$, zatem $S$ jest prefikso-sufiksem pierwszych $j$ znaków wzorca.
			\item $|T|=P[j], |S| = j-1-k'+1=j-k'$. Z założenia: 
			\begin{gather*}
				k < i + j - P[j], \\
				P[j] < i + j - k = j - k', \\
				|T|<|S|.
			\end{gather*}
		\end{enumerate}
	
		Znaleźliśmy zatem dłuższy prefikso-sufiks $j$ pierwszych znaków wzorca dłuższy niż $T$, co stoi w sprzeczności z poprawnością algorytmu \textsc{ComputeP}. 
	\end{proof}
\end{lemma}

\begin{theorem}[Poprawność algorytmu KMP]
	Algorytm Knutha-Morrisa-Pratta (\ref{KMP}) poprawnie znajduje wszystkie pozycje wystąpienia wzorca w tekście. 
	\begin{proof}
		W algorytmie naiwnym zwiększamy $i$ w każdej iteracji o 1. Algorytm KMP jest modyfikacją algorytmu naiwnego taką, że w określonych przypadkach $i$ zwiększamy o więcej niż 1. Należy pokazać, że przy takiej operacji nie tracimy możliwych wystąpień wzorca. Wynika to bezpośrednio z lematu \ref{lemmakmp}.
	\end{proof}
\end{theorem}

\begin{lemma}[Złożoność funkcji \textsc{ComputeP}]
	\label{lemma:zlozonoscComputeP}
	Niech $m$ to długość wzorca. Wtedy pesymistyczna złożoność funkcji \textsc{ComputeP} wynosi $O(m)$.
	\begin{proof}
		Problematyczną częścią funkcji podczas badania złożoności pesymistycznej jest pętla \textit{while} w linijce nr 4, 
		ze względu na jej niedeterministyczną liczbę wykonań podczas jednej iteracji pętli \textit{for} z linijki nr 3. Aby poradzić sobie z tym problemem, zliczymy, ile razy wykonuje się ta pętla
		w czasie działania \textit{całej} funkcji, a nie jednej iteracji.
		 
		Pokażmy, że podczas działania całej funkcji operacja $t \gets P[t]$ w linijce nr 5 wykonuje się co najwyżej $m-1$ razy.
		
		Zauważmy, że operacja $t\scalebox{0.75}{++}$ wykona się nie więcej niż $m-1$ razy.
		Ponadto operacja $t \gets P[t]$ może jedynie zmniejszyć $t$. Jako, że $t$ nie może
		być ujemne, z dwóch poprzednich obserwacji wnioskujemy, że
		liczba wykonań operacji $t \gets P[t]$ nie może przekroczyć $m-1$.
		
		W ten sposób otrzymujemy zamortyzowaną złożoność pętli \textit{while} w linijce nr 4
		wynoszącą $O(1)$, zatem złożonść funkcji \textsc{ComputeP} wynosi $O(m)$.
		
	\end{proof}	
	\c
\end{lemma}


\begin{theorem}[Złożoność algorytmu KMP]
	Niech $n$ to długość tekstu, w którym wyszukujemy wzorzec o długości $m \leq n$. Wtedy pesymistyczna złożoność algorytmu KMP wynosi $O(n)$.
	\begin{proof}
		Przez \textit{porównanie negatywne} będziemy rozumieli sytuację w algorytmie
		(nie w pojedyńczej iteracji algorytmu), w której
		$tekst[i + j] \not = wzorzec[j]$, natomiast przez \textit{porównanie pozytywne}
		będziemy rozumieli sytuację przeciwną, tzn. $tekst[i + j] = wzorzec[j]$.
		
		Zauważmy, że liczba porównań negatywnych w całym algorytmie jest 
		nie większa niż $n - m + 1$
		(maksymalna liczba położeń wzorca).
		
		Pokażmy, że liczba porównań pozytywnych w całym algorytmie jest nie większa niż $n$.
		
		Zauważmy, że wyrażenie $i + j$ nigdy nie maleje w czasie działania algorytmu, ponieważ
		\begin{itemize}
			\item[1.] jeśli porównanie jest pozytywne to wykona się 
			operacja $j\scalebox{0.75}{++}$ (linijka nr. 18), czyli $i + j$ zwiększy się, 
			\item[2.] jeśli porównanie jest negatywne to wykonają się 
			operacja $i \mathrel{+{=}} \max\{j - P[j], 1\}}$ (linijka nr. 15) oraz
			operacja $j = P[j]$ (linijka nr. 16). Oznaczmy przez $i', j'$ kolejno wartości $i$
			oraz $j$ po wykonaniu się tych dwóch operacji.
			
			Wtedy jeśli $j - P[j] > 1$, to 
			\[ i' + j' = i + j - P[j] + P[j] = i + j,\]
			a w przeciwnym przypadku
			\[ i' + j' = i + 1 + j \geq i + j.\]
		\end{itemize}
		
		
		Jako, że wartość wyrażenia $i + j$ nie maleje, jest nie większa niż $n$ oraz
		na początku algorytmu wynosi 0, to operacji $j\scalebox{0.75}{++}$
		jest nie więcej niż $n$.
		
		Zatem z faktu, że operacji $j\scalebox{0.75}{++}$ (linijka nr 18) w całym algorytmie jest 
		dokładnie tyle, ile wynosi liczba porównań pozytywnych w całym algorytmie, wynika, że
		liczba porównań pozytywnych w całym algorytmie jest nie większa niż $n$. Otrzymujemy
		\[\text{liczba porównań} = \text{liczba porównań negatywnych} + \text{liczba porównań pozytywnych}\leq\]
		\[\leq n - m + 1 + n \leq 2n,\]
		co w połączeniu z lematem \ref{lemma:zlozonoscComputeP} pozwala wywnioskować, że
		złożoność algorytmu KMP wynosi $O(n)$.
		
		
	\end{proof}	
\end{theorem}